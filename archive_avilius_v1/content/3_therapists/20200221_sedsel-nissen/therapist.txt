Title: Sedsel Nissen

----

Firstname: Sedsel

----

Portrait:

- sedsel-nissen.jpg

----

Description:

Det har altid fascineret mig, hvordan mødet mellem mennesker kan være med til at rykke ved forestillinger og bidrage til nye forståelser. Derfor ønsker jeg at skabe et ikke-dømmende rum med plads til at udforske og undersøge tanker, handlinger, følelser og behov. Det vigtigste for mig er at opbygge en tillidsfuld relation, som bygger på tryghed, accept og nærvær. Du vil opleve mig som lyttende, nysgerrig og anerkendende i samtalen.

I forbindelse med mit studie tog jeg et halvt år på udveksling i Californien. Jeg kom hjem med en masse nye erfaringer og oplevelser i bagagen, som jeg havde svært ved at finde plads til herhjemme. Jeg skulle lige pludselig finde ud af at navigere i en følelse af at have ændret mig, samtidig med at jeg stadig var den samme – hvilket var utrolig svært og frustrerende. Dette var en periode forbundet med meget tvivl og usikkerhed. Her lærte jeg virkelig betydningen af at dele sine oplevelser med nogen; det hjalp mig at få italesat mine følelser og tanker.

Min grundlæggende antagelse er, at man selv er ekspert på sit eget liv, men at man kan have brug for en hjælpende hånd til at nå derhen. Jeg tror altså på, at man gennem samtalen kan blive bevidst om sine tanke- og handlemønstre, og dermed være med til at skabe de ønskede ændringer. I terapirummet handler det derfor i høj grad om, at man bliver hjulpet til at kunne forstå sig selv bedre, så man i fremtiden evner at håndtere og tackle lignende situationer på egen hånd.