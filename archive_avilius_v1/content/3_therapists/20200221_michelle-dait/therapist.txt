Title: Michelle Dait

----

Firstname: Michelle

----

Portrait:

- michelle-dait-2.jpg

----

Description:

Jeg tror på, at modet og lysten til at dele de tanker, der kan være svære at sige højt, kan medføre en stor lettelse. Derfor ønsker jeg at skabe en tillidsfuld relation, hvor du kan dele de ting, der fylder - stort som småt. Min tilgang i forløbet er anerkendende, støttende og fordomsfri, men også udforskende. Jeg anser det som en styrke at turde arbejde med sig selv, og i samarbejdet opnå en nuanceret forståelse af udfordringerne.

Før psykologistudiet læste jeg medicin, hvilket aldrig rigtig faldt på plads for mig. Fire år, som var præget af sjove tider, men også tvivl, stress og betænkningstid i form af afmeldte kurser og orlov. Jeg erfarede, at en åbenhed omkring, hvordan jeg havde det, gav mig mere ro og en følelse af ikke at være alene og endelig modet til at droppe ud. Trods studieskift interesserer jeg mig stadig meget for kroppen og særligt samspillet mellem krop og psyke. Bevægelse er et frirum for mig, og i min fritid går jeg i fitness og til springgymnastik. Derudover elsker jeg at synge – også selvom jeg ikke altid kan teksten.

I mange sammenhænge har jeg erfaret, hvor svært det kan være at dele, hvordan man har det, i et samfund, som lægger et forventningspres på unge som aldrig før. Jeg ved også, hvor svært det kan være at turde sige fra og at være bange for at skuffe. Med gensidig ærlighed og åbenhed tror jeg på, at vi kan hjælpe hinanden til at få et bedre og sjovere liv, som har retning og står på et solidt fundament.