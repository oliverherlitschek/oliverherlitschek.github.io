Title: Melissa Svendsen

----

Firstname: Melissa

----

Portrait:

- melissa-svendsen.jpg

----

Description:

I terapirummet vil du opleve mig som rolig, lyttende og opmærksom. Jeg går op i at skabe et støttende og fordomsfrit rum, hvor der kan snakkes om alt. Fagligt interesserer jeg mig bl.a. for, hvordan man bedst kommer i overensstemmelse med sin livshistorie og modstridende følelser. I mine ungdomsår, har jeg øvet mig på at få skabt plads til mine forskelligheder, samt lært (og stadig lærer) hvordan man bedst muligt kan opnå en følelse af at have det godt med sig selv. Jeg tror på, at det kan være starten på et mere tilfredsstillende liv, hvor man ikke i samme udstrækning lader sig påvirke af de ydre krav og idealer om, hvem man skal være og hvilket liv man skal leve.  

I gymnasietiden, under eksamensperioderne, oplevede jeg bl.a. et stort pres på grund af de høje karakterkrav, som førte til, at jeg kunne få det rigtig dårligt. På universitetet har jeg til gengæld lært at forholde mig anderledes og mere distanceret til presset, hvilket har gjort det lettere under eksamensperioderne. 

Jeg er vokset op i Aalborg, men flyttede til København i forbindelse med studiestart på Københavns Universitet. Deraf kender jeg til det at hive roden op og de udfordringer der kan opstå, når man bosætter sig et nyt sted. Eksempelvis dét at skabe sig en ny omgangskreds, eller savnet til ens nærmeste i hjembyen. 
I København er jeg er frivillig i en kvinde-til-kvinde rådgivning, hvor jeg rådgiver kvinder, der har det svært og kan være traumatiseret. Deraf har jeg erfaring med at skabe et trygt rum, hvor der er plads til alle slags følelser og ord. Og at give netop den støtte som den enkelte har brug for.