Title: Hannibal Steensen

----

Firstname: Hannibal

----

Portrait:

- hannibal-steensen.jpg

----

Description:

Som terapeut er jeg åben, tillidsfuld og lyttende til din personlige fortælling. Jeg har den forståelse, at den jeg sidder over for, er specialisten på sit eget liv. Jeg kan tilbyde støtte og være med til at skabe en udvidet forståelse af dine udfordringer. 

Jeg er oprindeligt fra Langeland, men flyttede til Århus, da jeg var 12 år. Jeg skulle lige pludselig lære at navigere i et meget anderledes miljø, som førte til stor forvirring både personligt og ift. mine omgivelser. Det kulminerede i, at jeg i gymnasiet droppede ud og flyttede til København. Jeg begyndte at arbejde med børn og unge, hvor min interesse for psykologi startede.

Perioden hvor jeg flyttede til København, var en tid med tab og store forandringer. Jeg tog nogle valg, som mine nærmeste ikke havde forståelse for. Det var noget af det sværeste, men jeg lærte, at det vigtigste er at kunne mærke sig selv i ens valg og finde styrken til at træffe dem. Jeg fik en forståelse for, hvordan de oplevelser, vi kommer ud for, er med til at forme vores fortælling om os selv og vores identitet.

Jeg har en stor interesse for den narrative terapi, hvor der er fokus på at tage ejerskab over de fortællinger, vi har om os selv, samt de oplevelser, som vi er udsat for. Det kan belyse de værdier, der er grundlæggende for vores forståelse af os selv og verden. Desuden er jeg fascineret kulturelt og kunstnerisk af psykiske dynamikker, som fx ubevidstheden.