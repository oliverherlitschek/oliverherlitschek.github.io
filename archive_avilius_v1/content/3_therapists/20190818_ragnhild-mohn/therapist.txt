Title: Ragnhild Mohn

----

Firstname: Ragnhild

----

Portrait:

- ragnhild-mohn.jpg

----

Description:

I Avilius ønsker jeg at bidrage til en normalisering af psykologisk hjælp. Vi oplever alle hårde perioder, hvor vi bør kunne få hjælp med det samme. Jeg har selv prøvet at sidde med håbløse følelser, uden helt at vide hvem, jeg skulle henvende mig til. Min arbejdserfaring i voksenpsykiatrien har vist mig, hvor vigtigt det er med en tidlig og forebyggende indsats. 

I terapirummet er jeg interesseret i, hvem du er, samt hvad der motiverer og er meningsfuldt for dig. Jeg vil være rolig og lyttende, men jeg vil også være løsningsorienteret og direkte. Jeg er ikke bange for at stille de spørgsmål, som andre måske har svært ved. Jeg er til gengæld også grundlæggende optaget af, at alle følelser og tanker er legitime. Alt kan deles i et fortroligt rum. 

Jeg er vokset op i Oslo, men flyttede til Danmark for at studere psykologi. Jeg elsker at stå på ski, læse bøger og danse salsa. Sidstnævnte er altid en killer til fest.

Noget af det sværeste jeg har oplevet, var i gymnasietiden, da jeg tilbragte et år i Frankrig. Jeg opdagede, hvordan det at miste sit sprog er et tab af identitet og humor. Det var en følelse af at være hæmmet, utryg og ensom. Jeg ved i dag, at de fleste ting kan løses med tid, støtte og gode relationer. Da jeg efter 3 måneder i mørket begyndte at lære sproget, oplevede jeg en stor personlig udvikling. Jeg tænker stadig tilbage på den sejr, når tingene ikke går, som de skal.