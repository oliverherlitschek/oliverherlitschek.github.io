Title: Jonas Schøsler

----

Firstname: Jonas

----

Portrait:

- jonas-schosler.jpg

----

Description:

Jeg har brugt en del tid på at studere og udforske i praksis, hvilke betingelser, der ofte er nødvendige, før vi oplever velvære, motivation og vækst. Jeg er meget optaget af, hvordan vi kan komme tættere på at leve liv, som er i overensstemmelse med vores værdier og egne forventninger. 

Jeg finder ofte mig selv vende tilbage til spørgsmålet om, hvad der er det meningsfulde liv. Jeg bruger meget tid på arbejde og studie. Og jeg tænker ofte, at jeg burde se mine bedsteforældre noget mere, få ringet lidt oftere til vennerne, tage på flere dates og høre nogle flere koncerter. Det er en af de balancer, der for mig er den sværeste i livet, for den handler i bund og grund om, hvordan jeg ender med at se tilbage på livet; gjorde jeg de rigtige ting?

Alt efter problemstillingen, tager jeg udgangspunkt i den metode, som giver mest mening for dig. I terapirummet vil jeg være nysgerrig, lyttende, omsorgsfuld, men også udfordrende. Jeg kan hjælpe dig til at finde nogle ståsteder i livet, som kan være med til at give retning og robusthed.

----

Text: Beskrivelsen af ny terapeut

----

Name: 